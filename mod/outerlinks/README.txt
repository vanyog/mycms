Модул OUTERLINKS
================

Показване и редактиране на колекция от хипервръзки към интернет страници (обикновено към страници от други сайтове). Хипервръзките се подреждат в дървовидна структура от категории, подкатегории и т.н.

Модулът използва таблица $tn_prefix.'outer_links' с полета:

ID - номер на запис
place - числа 10, 20, 30 ... за задаване реда на хипервръзките при показването им
date_time_1 - дата на създаване на хипервръзката
link - URL на страница
Title - текст върху хипервръзката
Comment - текст - описание на хипервръзката, не е задължителен
up - номер на родителска хипервръзка
clicked - брой кликвания върху хипервръзката
vtime - среден интервал време между кликванията върху хипервръзката
private - в момента не се използва

В режим на редактиране пред всяка хипервръзка се показва радио-бутон, а под всички хипервръзки полета за редактиране.

За създаване на нова категория не се попълва поле URL.

За промяна на някое свойство на съществуваща хипервръзка се щраква радио-бутона пред хипервръзката, която трябва да се промени, попълва се нова стойност на свойството, което трябва да се промени и се щраква бутона "Add/Update".

За изтриване на хипервръзка се щраква радио-бутона пред нея и после - бутона "Delete". Категории не се изтриват по този начин. За да се изтрие категория трябва нейният запис да се изтрие с друг инструмент за директен достъп до базата данни.


