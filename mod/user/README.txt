Модул за контрол на потребителите
=================================

В html кода страница, до която трябва да имат достъп само регистрирани потребители, се въвежда:

<!--$$_USER[_xxx]_$$-->

Ако не е съдадена сесия, в която се съхранява валидно потребителсокото име и парола се показва форма за влизане. Ако въведените с тази форма потребителско име и парола са валидни, страницата се показва, а ако не са валидни се генерира Access denied. След успешно влизане на мястото на елемента <!--$$_USER[_xxx]_$$--> се показва потребителското име на потребителя и хипервръзка "Изход".

Модулът получава параметри за промяна на своето действие по два начина:

1. с незадължителния параметър ххх.
Ако ххх е edit - на мястото на елемента се показва форма за редактиране данните на потребителя.
Ако ххх е login - на мястото на елемента се показва форма за влизане с име и парола. Задаването на този параметър вместо неговото пропускане има ефект, че страницата за влизане се генерира както всички останали страници с помощта на шаблони от базата данни. Ако не се зададе параметър login формата за влизане се показва в отделна, съвсем празна страница.

2. с параметър user в адреса на страницата
Ако user=logout - се предизвиква излизане на потребителя.
Ако user=newreg - се показва форма за създаване на нов потребител.

Настройки в таблица $tn_prefix.'options'

user_loginpage - Страница, на която се отива след влизане на потребителя.
user_logoutpage - Страница, на която се отива след излизане на потребителя.
user_mysqlpass = yes - задава за кодиране на паролите да се използва функцията password() на MySQS вместо php функцията sha1().